NEDRÄKNING
Iscensättning/Installation av Johan Jönsons bok Nollamorfa
med Sten Ljunggren, Ulf Rönnerstrand, Juan-Pedro Fabra etc

Produceras i samarbete med Skogen, Folkets Hus i Kopparberg, Ställbergs Gruva, Weld, Hägerstensåsens Medborgarhus

I ett sjukhusrum följer vi den demenssjuke Kjell resa mot döden. Inom ramen för kammarspelets enhetliga rumstid utvecklar sig ett drömlikt montage av röster och livsöden där Kjells fragmenterade tankevärld vävs samman med gästande familj, vänner, och inte minst det skrivande jagets betraktelser. Textens rörelse mot livets upphörande utgör en dubbel nedräkning, i vilken Kjells kroppsliga och mentala sönderfall beskriver en parallell rörelse mot subjektets och språkets nollpunkt. Materialets poetiska inlyssnande av demensens demonterade medvetande blir till en växelverkan där två subjekt, det skrivande och det skrivna jaget, ömsesidigt skapar varandra i en böljande rörelse på gränsen mellan vara och icke-vara. Samtidigt växer en ton av nåd och försoning i den ömsinthet som texten successivt skriver fram i den väv av relationer som ett enskilt liv utgör. Så skapas en hel värld av minnen, sorger, ögonblick av lycka, barn och barnbarn, av de människor som samlas runt Kjell vars egna tankar kretsar kring kaffe och lösryckta detaljer.
