NEGATIVITETEN är en teaterinstallation baserad på poeten Johan Jönsons bok ProponeisiS från 2021. Med utgångspunkt i teater som textens arkitektur oscillerar verket i ett transmedialt fält mellan autonomt objekt och performativ rumstid. En poetisk apparatus, likt Aniaras Miman samtidigt maskin och kollektivt minne, där subjektivitet kontinuerligt produceras i mötet mellan singulär och kollektiv erfarenhet. 

Johan Jönsons text är ett lyriskt ur-epos; en polyfon sångcykel, vars kombination av poetisk sensibilitet, klassperspektiv, referentiell förankring och ursinne ger materialet en unik resonans och potential. Poesins kärna är en lika paradoxal som vital tro på det negativa som möjlighet till ett hängivet och aktivt görande, där det generösa bejakandet av depressionens perspektiv och det kompromisslösa förnekandet av falskt hopp skapar en väg, inte ut ur men in och igenom den stasis, stumhet och brist på utsida och framtid som präglar vår samtid.

En central tankefigur är vår tids osynliggörandet av arbete, där det arbetande livet utgör den urbana medelklassens abjekt, men som också rymmer en slags arbetsamhetens emancipatoriska princip. Den påtagliga och utdragna arbetsinsats som texten innebär och förutsätter av såväl författare och mottagare skapar över tid en egen sfär, bortom transaktionslogikens hierarkiska rangordning, där vårt gemensamt investerade engagemang erbjuder ett rum där vi möts på lika villkor.


*Spelplatser 2025*
Skogen, Göteborg (28/2-2/3). Weld, Stockholm (28-30/3). Ställbergs Gruva (tba)

****************************

(utdrag ur *ProponeisiS* 2021)

D  
Att hissas in i ugnen. Ja. Det är från då. Jag  
minns det. Ja. Min kropp minns. Kroppsdelarna.  
I presens. Alltid i presens. Ja. Det är också  
nu. Också andra. Deras delade jag. Ja. Ugnarna  
producerar. Ja. Det är finkornigt grafitpulver.  
Materiernas materia. Ja. Det innersta tickandet.  
Det bortersta tickandet. Det som var innan. Det  
som kommer efter. Ja. Det produceras. Med hög  
temperatur väver ugnarna kolpartiklar. Sen svalna.  
Från 1300-1400 grader till 50-60. Sen rengöras.  
Skrapas av. Inuti. Inifrån. Vi är ugnssanerare.  
Ugnsbiffar. Vi ska in i de avsvalnande ugnarna.  
Ja. 


B  
Ja. Man träder in i den tättslutande overallen.  
Den måste slutas om kroppen. Man tejpar igen  
gliporna. Hjälm på. Ansiktsmask på. Ja. Som en  
dykare in i produktionens tomrum. En slang med  
luft mynnar ut inne bakom ansiktsmaskens plexi-  
glas. Slangen hänger ner genom ugnen. Åtta meter.  
Tio. Ja. Som en navelsträng av gummi och plast  
från fabrikens inre. En motoriserad hjälplunga.  
Till sanerarens andning. Till arbetsrörelserna.  
Till kroppens repetitioner. Ja. 


D  
Ja. Man sätter sig på traversgungan. Man hissas  
in. Det är uppåt. Från ugnens nedre öppning. In.  
Uppåt. Man har verktygen i bälte runt midjan.  
Man  är innesluten i overallen. Man är omsluten  
av ugnen.  I värmen. I osynlig strålning. I dess  
abstrakt påtagliga tryck. Ja. Man kommer upp. Man  
höjer tryckluftsstämjärnet. Man försöker hitta en  
liten spricka  i den kompakta grafitvägg som bildas  
som slagg efter ugnens grafitpulverproduktion. Som  
en svart platta. Produktionsrester. Det ska tas  
bort. Avlägsnas. Ja.  Ugnens tomrum ska åter upp-  
rättas. En ny produktionscykel ska inledas. Ja. 


A  
Ja. Man trycker in stämjärnsbladet. Man använder  
axeln. Man spänner armen och fixerar trycklufts-  
stämjärnet. Man spänner ryggen. Axlarna. Magmusk-  
lerna. Man biter samman tandraderna. Ja. Och så för   
man in verktygets reglage med det skyddshandske-  
beklädda pekfingret och släpper fram trycklufts-  
kraften. Ja. Stämjärnsbladet vibrerar. Verktyget  
vibrerar. 


C  
Handen vibrerar. Armen. Överkroppen vibrerar. 


A  
Musklerna vibrerar. Dämpar rekylerna. Ja. 


B  
Ja. Man trycker tillbaka. Återriktar musklernas  
krafter mot verktyget, mot tryckluftsstämjärnets  
hackande blad. In i sprickan. Det har blivit en  
spricka. Ja. Äntligen. Ja. Den jävla skitfttan.  
Ja. 


C  
Ja. Sprickan vidgas. Ett litet flak av kompri-  
merad grafit faller ner genom ugnens inre och  
ut genom öppningen. Ja. Man svettas. T-shirten  
klibbar  vid ryggen. Ansiktet med glansiga  
rännilar av svett.  Man fortsätter. Luften pyser  
in genom slangen. Det finkorniga grafitpulvret  
tar sig in överallt. Genom masker och vita  
plastiska overallvävnader. Ja. In i  ögonen.  
I näsan. I öronen. In i hårbotten. Genom huden.  
Genom porerna. Ja


D  
Ja. Det är från då. Jag minns det. Ja. Min kropp  
minns. Kroppsdelarna. I presens. Alltid i presens.  
Ja. Det är också nu. Också andra. Deras delade jag.  
Ja. 


*  * 



A   
Jag måste få in mer pengar. Måste. Vi måste få   
in mer pengar. Måste. Mera pengar. Mer. Det är   
pengarna som tickar fram egen död. Räkningarna   
som dunsar ner på hallmattan som seriella kata-   
strofer som inte upphör.  


C   
Var och varannan granne idiot och psykfall. Kan   
de inte bara dö eller flytta, vräkas. Du har ett   
värdelöst liv, okej, originellt. Välkommen i   
klubben. Men måste du prompt och tvångs-   
mässigt pracka på grannarna ditt värdelösa liv   
och göra vårt liv än mer värdelöst. Det räcker    
väl för fan med allt det värdelösa som redan är.   
Sköt din egen skit. Ät din egen skit. Det får ju   
vi göra. Låt oss för fan i helvetes jävlar oss   
vara ifred med våra mediokra jävla skitliv.  


B    
*Boken som inte finns, som är omöjlig. Det är  
varje författares dröm.* 


A     
Ser på tv. Jag äcklas, står inte ut med att lyssna   
på dess ideologiska propaganda. Vill pissa i varje   
käft som upprepar den där välorganiserade klass-   
hatspolitiken. Överallt en massa jävla maskerad-  
teve. Vilka värdelösa idioter förmår sig själv att  
titta på detta. Svar: Icke läskunniga nollor, som  
endast klarar av att aplikt och pavlovskt svara på  
den mest simplistiska bildregim. Att döma av tittar-  
siffror och medial uppmärksamhet en majoritet av   
befolkningen. De borde bestraffas med stålstänger  
på något analt vis. 


D  
Jag måste tjäna mer pengar. Om vi ska kunna bo  
kvar i den här undermåliga skitlägenheten, så  
måste jag få in mer pengar. 


C   
Kökskranen droppar. Badkarskranen droppar. Toa-  
lettkranen droppar. Köksfäkten susar skevt, för  
mycket, liksom plågat, trots att den är avstängd,  
och fungerar mycket dåligt när de slås på.  


A   
*Jag minns boken. Boken minns inte mig.* 


B   
Jag vet inte. Jag vet inte. Min numera traditionellt  
borgerliga och högst mediokra men någorlunda be-  
kväma livsföring. Att det diskvalificerar mina ords  
erfarenhet. Jag vet inte. 


A  
Går in i tvättstugan. Det autosensoriska ljuset tänds  
inte, trots att jag rör mig som en vanlig, levande  
människa, drar tvättvagn, stoppar i tvätt i maskinerna,  
fyller på tvättmedel. Men inget ljus tänds. Efter nån  
minut kommer en granne. Då tänds lysrören. 


B   
*Boken. Istället för författarens och läsarens mediokra liv.* 


A  
Kökskranen droppar. Kranen på toaletten droppar. Dusch-  
munstycket droppar rinnigt. Det tickar inifrån lägenheten.  
Det tickar. Tickar. 


C  
Hemma, i lägenheten, dit räkningarna kommer. 


A  
I lägenheten, hemma, långt borta från min klass. 


B  
*Boken erbjuder ingen lättnad, ingen förståelse.*  

 
D  
Alltså. De ser fan parodiskt medelklasslöjliga ut i  
sina jävla kläder. Fattar de inte hur fan de klär sig?  
De ser ju för fan ut som ett jävla skämt. Som nån  
debil jävla medelklassmimikry, fast de inte fattar  
det. Eller hur fan i helvete tänker de? Det är fan  
provocerande osmakligt med  den där kombina-  
tionen av pervers brist på självförståelse samtidigt  
med en babianaktig självsäkerhet. 


B  
*Boken ingår i klasskampen, i dess samtliga riktningar.* 


C  
Klassfienderna vill igen och igen ha oss på skitjobb  
med så inihelvete låg lön att det är helt jävla omöjligt  
att försörja sig på den. De vill att vi ska jobba ihjäl  
oss, helst i servila servicefunktioner, åt dem. På löje-  
väckande skitjobb, åt dem. De där vidriga jävla homo  
liberalisäcklen. 


D  
*Boken som undantagets andetag.*


B 
Jag vet inte. Jag är, om än full av dess erfarenhet  
och minne, helt borta från min klass. Jag är full-  
ständigt negligerad av min klass. Det är en form av  
död, det går inte att komma ifrån. 



C  
*Boken är skulpturer av sand och vind i öknen.* 


D  
Igen. Ja. Igen. Ja: Att den som använder rutpigav-  
dragsstäderska hemma våldtas analt med svabb-  
skaftet. Kollektivt och tyst. 


C  
Språkets performativa krafter gäller i vår typ av  
samhälle blott och endast för redan liberalistiska-   
kapitalistiska dygder; Homo liberalis som i en omni-  
present semiotisk kapitalism oavlåtligt påbjuds möj-  
lighet att reproducera sig själv och de sina och det  
nära egna och därför ängsligt, censurerar och framför  
allt självcensurerar så mycket samtida tal och språk.  


A  
Alla dessa tecken på tecken på tecken som aldrig blir  
realiserade; tomma löften, potentialitetslögnens ideo-  
logisering. Jag vet inte. Nej. Nej. Jag vet inte.  


B  
Alla dessa små, högljudda vänsterkapitalistiska enkla-  
ver. Vad annat skulle de aktivistiska subjekten kunna  
vara? Vad annat också jag? 


D  
*Boken som den orepresenterbara boken, med dess vita  
sömn, i snö, i snö.* 


 *  *  


A  
*Va... Alltså... Jag vet inte. Det är...* 


D  
*Jag vet inte, men. Alltså...*


C  
*Det är svårt.*


B  
*Så ini helvete svårt. Jag tror kanske det är  
omöjligt.*  


A  
*Mer än omöjligt. Som en jävla... Jag vet inte.*  


D  
*Det är som en jävla sörja bara, av helt jävla  
omöjligt och... Och en massa jävla skit och  
kompletta jävla idioter. All jävla idioti.  
Proppat med skit bara. Helt värdelös jävla skit.  
Fy fan så jävla mycket skit. Bara så ini helvete  
med skit och värdelös jävla skit bara.*  


B  
*Vad fan tror dom egentligen. Vad är det för jävla  
skit dom håller på med. Va. Vad är det för värdelös  
jävla avföringsskit. Va. Vad är det för jävla diarré.  
Va. Vad är det för jävla lösskitsdiarré som skits ut  
hela jävla tiden som en jävla lösskitsdiarré som bara  
sprutar ut genom  anus och kukanus och alla löjliga  
jävla rövknullsskithål som bara spricker upp överallt  
som en jävla... Man blir ju för fan helt jävla ner-  
skitad av sån värdelös jävla lösskit själv också. Fan  
täckt av skit och avföringsskit och lösskit... som en  
jävla vaniljglass doppad i choklad fast av skit och  
skit och skit som också sprutar in genom alla upp-  
knullade jävla kroppsöppningar man har på sin egen  
jävla kropp. Sin egen jävla missfosterkropp. Sitt  
eget jävla missfoster som man går omkring och bär  
på hela jävla dagarna och sover i om nätterna...*  


C  
*...om man nu kan sova när man har en löjlig jävla  
hjärna som fan i mig verkar guppa omkring i en dypöl  
av lösskit däruppe i kukhuvudet och som man aldrig  
kommer åt. En jävla diarrékukhjärna.*  


D  
*Det är ju för fan hela jävla tiden.*  


A  
*Det är ju för fan mer än hela jävla tiden. Det är  
obegripligt mer än all jävla tid som finns.*  


D  
*Det ska bara lägga av. Lägg av för fan. Sluta för  
helvete.* 


C  
*Gud om man ändå fick sova... länge, länge, länge...   
och sen vakna upp till nåt helt annat än den vanliga  
jävla skiten som när man gick och la sig... Men nu  
är det ju för fan tvärtom.* 


B  
*Man blir helt plötsligt bara... utan nåt minne egentli-  
gen, av att ha levt... väckt av nån jävla kukbillig  
slaskfittig jävla kukslemsidiotröst som viskar och  
väser slemlikt till en: Vakna, vakna – det är dags  
att dö, värdelösa jävla skitidiotnolla.* 


 *  * 


B  
 regnet faller  
 och faller  
som  
 inga tårar kan  


 *  * 

C  
JAG DRÖMDE  om en film  
jag inte hade sett, den avbildade  
en gammal person en mycket gammal person  
man eller kvinna jag vet inte  
ensam i en liten lägenhet, gör sina vardagliga sysslor  
mycket långsamt o-verkligt naturalistiskt långsamt  
tar sig ur sängen  
klär sig  
går på toaletten  
äter sitter i fåtölj, tittar på tv  
dagsprogrammen allt med befintligt ljud  
tung andning, hasanden, smackande, rosslingar, dova ljud  
från grannar gator rör     


SÅ - dör personen  
plötsligt odramatiskt, slutar andas bara  
kanske efter en stilla infarkt, i fåtöljen  

och filmen fortsätter    
ett par timmar till den döde saknas inte av någon  
blir kvar som död i lägenheten  
kanske ett halvår ett år tre år  
kameran panorerar den döde, ansiktet  
den snett öppna munnen ögonen  
går nära också ting i lägenheten möbler  
väggar, så småningom insekter, blomfugor  
flugor, svirraktiga svärmar, i solljus som flödar in  
torrt genom fönster  
dova ljud utifrån  
damm  som ansamlas  
kroppen som torkar  
samman 


 *  * 


D  
Bergen, fjällen. De står resta som väldiga monoliter. Att uttala deras kartografiska namn sammanfattar ingenting av deras realitet. Namnet blåser bort i vinden som ett bortfört knott. Bergskedjans geologiska veckning vittnar för en kontinuitet av oerfarbart lång tid som föregår varje språks kosmologi, och kommer att förbli efter dess upphörande. Att föreställa sig att vandra upp för bergets sida är inte möjligt. Inte ens de till synes mest beskedliga av fjäll. Det skulle ta veckor, kroppens krafter skulle inte räcka till. / Vandringens dalgång en gång täckt av tjock is. Att föreställa sig detta massiv, dess inneslutna tid, dess årtusende efter årtusende av stillastående. Nej. Det förblir absolut abstrakt. Som om en mygga med två veckors livsspann utantill skulle lära sig en encyklopedi över homo sapiens totala historia. /  


 *  * 


*Torsdag  
Ymnigt, ihärdigt snöfall   
som en malevitjskt  
passerande vit sal (utan slut)  
Tre, fyra minusgrader*  


Mkt mkt trött  
Som dödskamp utan död   
och utan kamp,  
bara blekvit feber  
Ser på tv på kvällen  
för att mobilisera klasshat  
utan ände, utan utgång  


 *  * 


*Lördag  
Natt, måne, stilla  
stilla kyla  
Nollgradigt*


Står och röker på balkongen,  
full på Calvados  
och uppnådd ensamhet  
Föreställer mig att min begravning  
i själva verket  
var min födelse  
och att min mor  
var en sadistisk bödel  
utsänd från mardrömmens  
Sanningsministerium  
Jag sluter ögonen,  
försöker frammana minnen  
av annat liv,  
men fylleramlar  
in i PET-faskorna i plastpåsar  
som står där på balkongen  
i ett dammigt hörn.  


 *  * 


A   
Att alltid och överallt bara kunna drömma om det näst intill samma, samma och lika. Det utgör den liberalistiska kapitalismens imperativa och spöklika löfte. - - -


D  
Livsstilsliberalismlitteraturen, som så hegemoniskt dominerar den svenska borgerligt litterära offentligheten, och kanske särskilt Dagens Nyheters numer explicit kulturkonsumentrådgivande kultursidor, har det som snart sagt enda ämne; just för att dramatisera, legitimera och affirmera den egna mer eller mindre mediokra livsföringen, strukturellt och inte sällan orättmätigt erhållen, vilket bortträngs till förmån för en orefekterat och liberalistiskt metafysisk och megalomant monumental narcissism för enskilda karaktärer, deras ytterst begränsade sociala gruppering, dess troper och språk. Att verkligen erfara och tänka, självreflexivt och kritiskt, med litteraturen, om litteraturen, blir i en livsstilsliberalismlitteraturregim en anomali, något perverst krävande. - - - 


B  
I drömmen är jag en redan genomförd hjärninfarkt i min egen hjärna. Huvudet fylls av grått, livslöst blod, som bara trögt och långsamt rinner ut genom öron, näsa och ögon. Ett lodjur står framför mig och slickar i sig vätskan. Det ser mig inte, lapar bara. Försvinner så, som i ett hoppklipp, in i skogen. - - -


 *  * 


litteraturen som  
den privilegierade plats  
dit de revolutionära begären  
tar sin tillfykt  
för  
att få en borgerlig begravning  





blankraden  
vi vet inte  
exakt  
vad den är  
vad den gör  





klasskriget  
i sverige  
står nästan helt  
utan gestaltning  





jag tror  
att  
utan klasshat  
skulle  
mitt hjärta  
inte  
alls slå  


