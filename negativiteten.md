
NEGATIVITETEN är en performativ installation baserad på poeten Johan Jönsons bok *ProponeisiS*. Med utgångspunkt i teater som textens arkitektur oscillerar verket i ett transmedialt fält mellan autonomt objekt och performativ rumstid. En poetisk apparatus, likt Aniaras Miman samtidigt maskin och kollektivt minne, där subjektivitet kontinuerligt produceras i mötet mellan singulär och kollektiv erfarenhet. 

Johan Jönsons text är ett lyriskt ur-epos; en polyfon sångcykel, vars kombination av poetisk sensibilitet, klassperspektiv, referentiell förankring och ursinne ger materialet en unik resonans och potential. Poesins kärna är en lika paradoxal som vital tro på det negativa som möjlighet till ett hängivet och aktivt görande, där det generösa bejakandet av depressionens perspektiv och det kompromisslösa förnekandet av falskt hopp skapar en väg, inte ut ur men in och igenom den stasis, stumhet och brist på utsida och framtid som präglar vår samtid.

En central tankefigur är vår tids osynliggörandet av arbete, där det arbetande livet utgör den urbana medelklassens abjekt, som samtidigt rymmer en slags arbetsamhetens emancipatoriska princip. Den påtagliga och utdragna arbetsinsats som texten innebär och förutsätter av såväl författare och mottagare skapar över tid en egen sfär, bortom transaktionslogikens hierarkiska rangordning, där vårt gemensamt investerade engagemang erbjuder ett rum i vilket vi kan mötas på lika villkor.

Installationen är utformad som en cyklisk svit med en speltid på ca 4,5 timmar, och en kommer och går som en vill under öppettiderna.

________________________________________________________________________________________________________________________

**28, 29, 30 mars NEGATIVITETEN på Weld, Stockholm**

28 mars kl 17.00–23.00
29 mars kl 17.00–23.00
30 mars kl 14.00-20.00

(Obs! Artist talk 30 mars kl. 17.00 Anders Paulin, Johan Jönsson m.fl.)

 *  *  *

*Spelplatser 2025*
Skogen, Göteborg (28/2-2/3). Weld, Stockholm (28-30/3). Ställbergs Gruva (tba)

 *  *  *

Koncept, Bearbetning, Rum, Musik, Teknik, Produktion: Anders Paulin

Cinematograf: Juan-Pedro Fabra Guemberena

Text, Dramaturgi: Johan Jönson

Medverkande:
Jaget (Audio): Ulf Rönnerstrand, Elisa Makarevitch, Johan Jönson

Medborgarkören (Video): Kasia X Michnik, Haky Jasim, Kiarash Dastourband, Carola Björk, Malin McConnachie, Sonja Modin, Elijah Rezai, Ulf Westerberg, Roger Carlsson

Negativator/Maskinist: Anders Paulin

Samproduktion: Weld, Skogen, Göteborgs konsthall, Ställbergs ruva.
Residens på Hägerstensåsens medborgarhus

Med stöd av Konstnärsnämnden.
